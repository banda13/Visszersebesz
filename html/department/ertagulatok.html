<!DOCTYPE html>
<html lang="en">
<body>

<section class="ftco-section2 ftco-services padding-top 1px border-top 1px">

    <div class="container">

        <div style="padding-bottom: 2em; padding-top: 1em">
            <div class="stage" style="text-align: left; padding: 10px">
                <a class="readmore" href="/department.php"></i>Vissza</a>
            </div>
        </div>


        <div class="row">
            <h4>Értágulatok, aneurysmák</h4>
            <ul class="w3-ul">
                <li>
                    <h5><strong>Kórkép</strong></h5>
                    <p>Érfalgyengeség veleszületett hajlam vagy szerzett
                        érbetegség (gyulladásos kórkép, atherosclerosis) miatt bármely verőéren
                        kialakulhat. Veszélye a <strong>mellkasi (thoracalis aorta aneurysma, THAA), hasi
                            aorta (abdominalis aorta aneurysma, AAA)</strong> szakaszon az érfal túlfeszülése
                        kapcsán annak megrepedése és következményes életveszélyes vérzés, míg
                        periférián kialakuló tágulatokban a vérrögképződés és következményes
                        érelzáródás a fő veszély – emiatt nyaki éren stroke kockázat, alsó végtagon
                        vérhiányos állalapot, végső esetben amputációs kockázat áll fenn.</p>
                </li>
                <li>
                    <h5><strong>Tünetek</strong></h5>
                    <p>A kórkép kifejezetten tünetmentes, felismerése gyakran
                        véletlenszerű vagy más miatt végzett UH, CT vizsgálat során, vagy a kóros
                        tapintási lelet kapcsán derül ki. Rosszabb esetben a vérzéses tünetek vagy akut
                        verőér-elzáródás miatt válik szükségessé az azonnali érsebészeti ellátás</p>
                </li>
                <li>
                    <h5><strong>Vizsgálatok</strong></h5>
                    <p>Hasi és perifériás ereken UH vizsgálattal is igazolható,
                        de a pontos kiterjedést csak CT vagy MR mutatja meg</p>
                </li>
                <li>
                    <h5><strong>Kezelési lehetőségek</strong></h5>
                    <p>Ha a tágulat mérete még mérsékelt, annak
                        követése, reguláris UH vagy CT kontrollja javasolt, valamint a rizikófaktorok
                        csökkentése, és a vérnyomása beállítása – cél a magas értékek, kiugrások
                        kerülése. Ezek ugyanis az értágulat növekedésének egyik fő tényezői. Ha az ér
                        átmérője már a normál méret 2-3 szorosa (pl. aorta esetén az átmérő 5 cm
                        feletti, térmagasságban 3 cm feletti) műtét lehet szükséges. A kezelés
                        mikéntjéről a döntést az ér átmérője, esetleges szövődmények kialakulása
                        befolyásolja elsődlegesen - a cél a prevenció, azaz a megepedés vagy
                        érelzáródás megelőzése.</p>
                </li>
                <li>
                    <h5><strong>Műtéti típusok</strong></h5>
                    <p>A kezelés módját többek közt a tágulat helye,
                        kiterjedése, a beteg általános állapota befolyásolja. Végezhető:<br>
                        - Nyitott műtét, a tágult szakasz műérrel pótlásával, szinte minden
                        érszakaszon, fiatalabb, jó teherbírású beteg esetén <strong>(interpositio)</strong>.
                        Ez szinte minden érszakaszon elvégezhető, a mellkasi, hasi
                        szakaszon kiterjesztett nagy műtétet jelent, majd intenzív
                        osztályos megfigyelést. Érsebészeti szempontból tartós megoldást
                        jelent.<br>
                        - Endovascularis műtét <strong>(EVAR, TEVAR)</strong>, mely jelenleg az
                        érsebészet terén elérhető legmodernebb, high-tech,
                        minimálinvazív, a beteg számára kis megterhelést jelentő
                        beavatkozás. Többségében a lágyéki ereken át felvezetett u.n.
                        <strong>stentgraft</strong> beültetéssel lehet belülről lefedni az értágulatot, így
                        megszüntetve a megrepedés kockázatát. Ez nem minden értágulat
                        esetén alkalmazható, de ha igen, úgy idősebb, gyengébb állapotú
                        betegeknél is kis megterheléssel elvégezhető beavatkozás. Utána
                        évenként CT kontroll szükséges az eseteges elmozdulás
                        vizsgálatára, mely sugár és kontrasztanyag terheléssel jár, és
                        előfordulhat újabb beavatkozás szükségessége.<br>
                        - Az érsebészet legnehezebb feladatát jelentő, az egész aortát érintő
                        aneurysma <strong>(thoracoabdominalis aorta aneurysma)</strong> esetén is
                        van általában műtéti lehetőség, mind nyitott műtéttel mind
                        stentgrafttal. Ez több órás, megterhelő nehéz műtétek. A
                        Városmajorban az Érsebészeti Tanszéken gyakran olyan eseteket
                        is felvállalunk, melyet az ország más központja már nem lát el.</p>

                    <div class="w3-center w3-margin">
                        <img id="stentgraf_image" class="modal_image" src="/images/stentgraft.jpg" alt="Stentgraf műtő"
                             style="width: 40%;height: 40%">
                        <div id="stentgraf_modal" class="modal">
                            <span id="stentgraf_close" class="close">&times;</span>
                            <img class="modal-content" id="stentgraf_modal_image" style="width: 80%;height: 80%"/>
                            <div id="stentgraf_caption"></div>
                        </div>
                    </div>
                </li>
                <li>
                    <h5><strong>Utókezelés, követés:</strong></h5>
                    <p>A műtét után a gyógyszeres kezelés folytatása
                        és a rizikótényezők kezelése továbbra is indokolt. Fél évente reguláris
                        érsebészeti kontroll javasolt az erek állapotának megítélésére: nyitott műtét
                        után általában UH elegendő, stentgraft beültetés után évente CTA szükséges
                        és a beültetett műér elmozdulása esetén szükség szerint újabb beavatkozás</p>
                </li>
                <li class="w3-container">
                    <h5>Hivatkozások</h5>
                    <a href="http://vszek.semmelweis.hu/aneurizma" target="_blank">Aneurizma</a><br>
                    <a href="https://www.youtube.com/watch?v=qUpXJBoAoWI" target="_blank">Youtube</a><br>
                    <a href="https://www.youtube.com/watch?v=HcXWElwhH-o" target="_blank">Youtube</a><br>
                    <a href="https://www.youtube.com/watch?v=wkCyPdBUlB8" target="_blank">Youtube</a><br>
                    <a href="https://www.youtube.com/watch?v=44g3yc9R6Go" target="_blank">Youtube</a>
                </li>
            </ul>
        </div>
    </div>
</section>
</body>
</html>