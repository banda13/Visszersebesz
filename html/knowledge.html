<div class="w3-content w3-container w3-padding-64" id="knowledge">
    <h2 class="w3-center">ÉRBETEGSÉGEK – ALAPISMERETEK ÉS MŰTÉTEK</h2>

    <div class="w3-container">
        <h3>Artériás betegségek</h3>
    </div>
    <div class="w3-container">
        <h4>Nyaki erek (carotis) betegségei, stroke</h4>
        <ul class="w3-ul">
            <li>
                <h5>Kórkép</h5>
                <p>A nyaki érben az érelmeszesedés (atherosclerosis) miatt
                    kialakuló meszes plakk szűkíti az eret, róla kis darabok (mész vagy thrombus)
                    lesodródhatnak és az agyba feljutva artériás elzáródást okozhatnak. Ez lehet
                    tünetmentes, de gyakran neurológiai kieséi tüneteket okoz</p>
            </li>
            <li>
                <h5>Tünetek</h5>
                <p>Ellenoldali testfélgyengeség vagy bénulás, látótérkiesés.
                    Lehet átmeneti vagy maradandó</p>
            </li>
            <li>
                <h5>Vizsgálatok</h5>
                <p>Első vizsgálat a nyaki ér UH, mely a szűkület mértékét
                    tudja meghatározni. Ha ez jelentős, a 7o%-ot meghaladja, CTA vagy MRA
                    szükséges, mely a nyaki éren a plakk pontos szerkezetét, kiterjedését, a
                    szűkület mértékét megmutatja és egyben az agyi károsodás mértékét is
                    igazolja</p>
            </li>
            <li>
                <h5>Kezelési lehetőségek</h5>
                <p>70%-nál kisebb igazolt szűkület esetén
                    preventív gyógyszeres kezelés szükséges, így 1x100mg Aspirin protect és
                    bármely statin (még normál cholesterin szint mellett is), valamint a
                    rizikótényezők csökkentése (dohányzás elhagyása, diabetes rendezése,
                    súlytöbblet csökkentése, rendszeres mozgás). Ha a szűkület a 70%-ot
                    meghaladja, műtét szükséges. A műtét után a klinikai tünetek javulása nem
                    várható, a fő cél a súlyosabb neurológiai tünetek, a stroke kialakulásának
                    megelőzése. A kezelés mikéntjéről a döntést nem a klinikai tünetek
                    súlyossága, hanem a nyaki ér szűkületének mértéke befolyásolja elsődlegesen</p>
            </li>
            <li>
                <h5>Műtéti típusok</h5>
                <p>Nemzetközi ajánlások szerint elsődleges a nyitott
                    műtét, mely altatásban történik, a nyaki ér megnyitása után a kóros plakkot
                    eltávolítjuk. A seb jól gyógyul, sebfájdalom nem gyakori, általában a beteg
                    három nap múlva hazamehet. Ha a nyak már operált, ha korábban
                    besugárzásos onkológiai kezelés történt vagy a szűkület egy korábbi műtét
                    utáni visszaszűkülés, úgy endovasculris megoldás, azaz katéteres értágítás
                    indokolt stent beültetéssel. Ha az ér teljesen elzáródott, sebészeti lehetőség
                    nincs</p>
            </li>
            <li>
                <h5>Utókezelés, követés</h5>
                <p>A műtét után a gyógyszeres kezelés folytatása
                    és a rizikótényezők kezelése továbbra is indokolt, valamint fél évente reguláris
                    UH kontroll az erek állapotának megítélésére. Terhelés, munkavégzés
                    szempontjából a műtét nem jelent korlátozást.</p>
            </li>
            <li class="w3-container">
                <h5>Hivatkozások</h5>
                <a href="http://vszek.semmelweis.hu/nyaki-veroer-szukulet#" target="_blank">Nyaki verőér szűkület</a><br>
                <a href="https://www.youtube.com/watch?v=fGw0oBmmuHM" target="_blank">Carotid Endarterectomy</a>
            </li>
        </ul>
        <h4>Alsó végtagi érszűkület</h4>
        <ul class="w3-ul">
            <li>
                <h5>Kórkép</h5>
                <p>Az alsó végtagi erekben az érelmeszesedés miatt szűkületek,
                    az idő múlásával elzáródások alakulnak ki. Ennek következtében a végtag
                    keringése romlik. Ez eleinte járási panasz formájában jelentkezik, majd
                    előrement állapotban a végtagon szövetelhalás alakulhat ki, végül a végtag
                    amputációja lehet szükséges</p>
            </li>
            <li>
                <h5>Tünetek</h5>
                <p>A leggyakoribb tünete a terhelésre, járásra jelentkező
                    izomfájdalom, pl. vádligörcs, mely pihenésre szűnik (kirakatbetegség), A
                    járástávolság idővel fokozatosan csökken. Ha a vérellátási zavar tartós, a
                    perifériás részeken (ujjakon) szövetelhalás (gangrena) alakul ki, mely idővel
                    progrediál, és a kórkép végtagvesztéshez vezet. Cukorbeteg (diabetes) esetén
                    gyakran megtartott járásképesség mellett első tünet lehet az ujjak
                    kisebesedése. Ha a vérellátási zavar hirtelen alakul ki (pl. embólia), hirtelen
                    súlyos lábfájás jelentkezik, kritikus vérellátási hiánnyal, mely azonnali
                    kezelést igényel</p>
            </li>
            <li>
                <h5>Vizsgálatok</h5>
                <p>A beteg kikérdezés, a panaszok jellege az első fontos
                    információ. A láb bokatáji ereinek tapinthatósága a következő lépés – ha ez
                    már hiányos, kézi dopplerrel vizsgálható a vérkeringés mértékének csökkenése
                    (boka-kar index). Ha a panaszok súlyossága miatt műtéti kezelés
                    szükségessége felmerül, érfestés javasolt (hasi erek esetében CTA, a láb alsó
                    szakaszának vizsgálatára inkább katéteres érvizsgálat.)</p>
            </li>
            <li>
                <h5>Kezelési lehetőségek</h5>
                <p>Korai esetben, megtartott járásképesség
                    mellett prevenciós kezelésként Aspirin protect és statin javasolt, valamint a
                    keringés javítására tablettás gyógyszerek (cilostazol, sulodexid), súlyosabb
                    panaszok esetén infúziós kezelés (prostaglandinok) végezhető. Ha a
                    járásképesség 100 méternél kevesebb, ha a lábon seb alakul ki, műtét javasolt.
                    A kezelés mikéntjéről a döntést nem az érszűkület mértéke, hanem a klinikai
                    tünetek súlyossága befolyásolja elsődlegesen. A beavatkozás célja a végtag
                    megtartása, a jobb járásképesség elérése</p>
            </li>
            <li>
                <h5>Műtéti típusok</h5>
                <p>Ha érfestés szerint rövid szakaszú az érelzáródás,
                    vagy a beteg általános teherbírása alacsonyabb, elsődleges az endovascularis
                    beavatkozás azaz katéteres értágítás, ha kell, stent beültetéssel. Ez kevéssé
                    megterhelő, a beteg általában másnap hazamehet. Ha a szűkület sokszoros,
                    hosszú szakaszú, és a beteg általános állapota jó, inkább nyitott műtét javasolt.
                    Ennek módja a röntgenkép alapján, egyedileg határozható meg, gyakran több
                    lehetőség közül választjuk ki a legmegfelelőbbet. Van mód, az ér
                    megtartásával a belső meszes plakk eltávolítása történik, vagy az elzáródott
                    szakasz áthidalására műérrel, saját érrel végezhető. Ha a műtétet hasi
                    szakaszon végezzük, gyakran intenzív osztályos ápolás szükséges,
                    átmenetileg. A sebek a hason gyakran fájdalmasak, a végtagokon gyakran
                    hosszúak, gyógyulási idejük általában egy hét. A műtéti módszerek
                    kombinálhatók, ha szükséges a nyitott műtét egyidejű katéteres eljárással
                    egészítjük ki (hibrid beavatkozás) így a beteg számára a műtét megterhelés
                    csökkenthető. A műtét eredményességét sok tényező befolyásolja, leginkább a
                    perifériás saját erek nyitott vagy elzáródott volta – utóbbi esetben rosszabb a
                    műtét eredménye, tartóssága</p>
            </li>
            <li>
                <h5>Utókezelés, követés:</h5>
                <p>A műtét után a gyógyszeres kezelés folytatása
                    és a rizikótényezők kezelése továbbra is indokolt, valamint fél évente reguláris
                    érsebészeti kontroll az erek állapotának megítélésére. Terhelés, munkavégzés
                    szempontjából a hasi műtét után csökkent terhelés javasolt kb. két hónapig. A
                    lábakon végzett műtét után jellemzően javul a járásképesség, de a teljes
                    panaszmentesség nem mindig érhető el, ezt a még nem operált erek állapota is
                    befolyásolja. Rendszeres séta, mozgás kifejezetten jót tesz alsó végtagi
                    érszűkületes betegség esetén</p>
            </li>
            <li class="w3-container">
                <h5>Hivatkozások</h5>
                <a href=" http://vszek.semmelweis.hu/also-vegtagi-erszukulet" target="_blank">Alsó végtagi szűkület</a>
            </li>
        </ul>
        <h4>Értágulatok, aneurysmák</h4>
        <ul class="w3-ul">
            <li>
                <h5>Kórkép</h5>
                <p>Érfalgyengeség veleszületett hajlam vagy szerzett
                    érbetegség (gyulladásos kórkép, atherosclerosis) miatt bármely verőéren
                    kialakulhat. Veszélye a <strong>mellkasi (thoracalis aorta aneurysma, THAA), hasi
                        aorta (abdominalis aorta aneurysma, AAA)</strong> szakaszon az érfal túlfeszülése
                    kapcsán annak megrepedése és következményes életveszélyes vérzés, míg
                    periférián kialakuló tágulatokban a vérrögképződés és következményes
                    érelzáródás a fő veszély – emiatt nyaki éren stroke kockázat, alsó végtagon
                    vérhiányos állalapot, végső esetben amputációs kockázat áll fenn.</p>
            </li>
            <li>
                <h5>Tünetek</h5>
                <p>A kórkép kifejezetten tünetmentes, felismerése gyakran
                    véletlenszerű vagy más miatt végzett UH, CT vizsgálat során, vagy a kóros
                    tapintási lelet kapcsán derül ki. Rosszabb esetben a vérzéses tünetek vagy akut
                    verőér-elzáródás miatt válik szükségessé az azonnali érsebészeti ellátás</p>
            </li>
            <li>
                <h5>Vizsgálatok</h5>
                <p>Hasi és perifériás ereken UH vizsgálattal is igazolható,
                    de a pontos kiterjedést csak CT vagy MR mutatja meg</p>
            </li>
            <li>
                <h5>Kezelési lehetőségek</h5>
                <p>Ha a tágulat mérete még mérsékelt, annak
                    követése, reguláris UH vagy CT kontrollja javasolt, valamint a rizikófaktorok
                    csökkentése, és a vérnyomása beállítása – cél a magas értékek, kiugrások
                    kerülése. Ezek ugyanis az értágulat növekedésének egyik fő tényezői. Ha az ér
                    átmérője már a normál méret 2-3 szorosa (pl. aorta esetén az átmérő 5 cm
                    feletti, térmagasságban 3 cm feletti) műtét lehet szükséges. A kezelés
                    mikéntjéről a döntést az ér átmérője, esetleges szövődmények kialakulása
                    befolyásolja elsődlegesen - a cél a prevenció, azaz a megepedés vagy
                    érelzáródás megelőzése.</p>
            </li>
            <li>
                <h5>Műtéti típusok</h5>
                <p>A kezelés módját többek közt a tágulat helye,
                    kiterjedése, a beteg általános állapota befolyásolja. Végezhető:<br>
                    - Nyitott műtét, a tágult szakasz műérrel pótlásával, szinte minden
                    érszakaszon, fiatalabb, jó teherbírású beteg esetén <strong>(interpositio)</strong>.
                    Ez szinte minden érszakaszon elvégezhető, a mellkasi, hasi
                    szakaszon kiterjesztett nagy műtétet jelent, majd intenzív
                    osztályos megfigyelést. Érsebészeti szempontból tartós megoldást
                    jelent.<br>
                    - Endovascularis műtét <strong>(EVAR, TEVAR)</strong>, mely jelenleg az
                    érsebészet terén elérhető legmodernebb, high-tech,
                    minimálinvazív, a beteg számára kis megterhelést jelentő
                    beavatkozás. Többségében a lágyéki ereken át felvezetett u.n.
                    <strong>stentgraft</strong> beültetéssel lehet belülről lefedni az értágulatot, így
                    megszüntetve a megrepedés kockázatát. Ez nem minden értágulat
                    esetén alkalmazható, de ha igen, úgy idősebb, gyengébb állapotú
                    betegeknél is kis megterheléssel elvégezhető beavatkozás. Utána
                    évenként CT kontroll szükséges az eseteges elmozdulás
                    vizsgálatára, mely sugár és kontrasztanyag terheléssel jár, és
                    előfordulhat újabb beavatkozás szükségessége.<br>
                    - Az érsebészet legnehezebb feladatát jelentő, az egész aortát érintő
                    aneurysma <strong>(thoracoabdominalis aorta aneurysma)</strong> esetén is
                    van általában műtéti lehetőség, mind nyitott műtéttel mind
                    stentgrafttal. Ez több órás, megterhelő nehéz műtétek. A
                    Városmajorban az Érsebészeti Tanszéken gyakran olyan eseteket
                    is felvállalunk, melyet az ország más központja már nem lát el.</p>
            </li>
            <li>
                <h5>Utókezelés, követés:</h5>
                <p>A műtét után a gyógyszeres kezelés folytatása
                    és a rizikótényezők kezelése továbbra is indokolt. Fél évente reguláris
                    érsebészeti kontroll javasolt az erek állapotának megítélésére: nyitott műtét
                    után általában UH elegendő, stentgraft beültetés után évente CTA szükséges
                    és a beültetett műér elmozdulása esetén szükség szerint újabb beavatkozás</p>
            </li>
            <li class="w3-container">
                <h5>Hivatkozások</h5>
                <a href="http://vszek.semmelweis.hu/aneurizma" target="_blank">Aneurizma</a><br>
                <a href="https://www.youtube.com/watch?v=qUpXJBoAoWI" target="_blank">Youtube</a><br>
                <a href="https://www.youtube.com/watch?v=HcXWElwhH-o" target="_blank">Youtube</a><br>
                <a href="https://www.youtube.com/watch?v=wkCyPdBUlB8" target="_blank">Youtube</a><br>
                <a href="https://www.youtube.com/watch?v=44g3yc9R6Go" target="_blank">Youtube</a>
            </li>
        </ul>
    </div>

    <div class="w3-container">
        <h3>Visszeresség</h3>
    </div>
    <div class="w3-container">
        <ul class="w3-ul">
            <li>
                <h5>Kórkép</h5>
                <p>A lábakon a vérellátást az artériás rendszer biztosítja, a vért
                    visszafelé a vénák szállítják. Ez többségében az álló testhelyzet miatt lentről
                    felfelé történik, a működéshez a visszafolyást gátló ép vénás billentyűzet
                    szükséges. Ha a véna túltágul, a billentyű nem zár, a vér nem ürül ki teljesen,
                    pang. A hosszú ereken a véroszlop nyomása a bokánál okoz tüneteket: először
                    barna pigmentáció, majd egybefolyó bőrelszíneződés jelentkezik a beivódó
                    pigmentek miatt, ez károsítja a bőr keringését, oxigenizációját, évek során
                    fekély alakul ki. A fő vénatörzs pangása a bele vezető oldalágak elfolyását is
                    rontja, így azok keringése is lassul, a vér pang, feszíti az oldalági vénák falát,
                    azok kitágulnak, kanyargósak lesznek – kialakul a látható visszeresség. Ettől
                    független kórkép a lábon kialakuló felületes pókhálóvénák esete, melynek
                    keringési jelentősége nincs, „csak” esztétikai problémát okoznak. További
                    vénás betegség a mélyvénás trombózis, melynek nincs érsebészeti vonzata,
                    belgyógyászati kezelést és gondozást igényel</p>
            </li>
            <li>
                <h5>Tünetek</h5>
                <p>Kezdeti állapotban „nehéz láb érzés”, feszülés, estére
                    vizenyősség jelentkezhet. Később a láb vénái kitágulnak, a kanyargós erek
                    tapinthatóak lesznek, könnyen begyulladnak. A kórkép előrehaladtával
                    belbokánál barna bőrelszíneződés vagy ekcéma-jellegű bőrtünet, majd később
                    vénás fekély alakul ki. A kórkép osztályozására az irodalomban a CEAP
                    rendszer terjedt el, ahol „C” a klinikai tüneteket, „E” az etiológiát (okot), A az
                    eltérés anatómiai helyét, „P” az eltérés patofziológiai magyarázata szerinti
                    besorolást jelenti. A gyakorlatban a klinikum „C” alapján történő beosztást
                    használjuk, ennek alapján állítható fel a szükséges beavatkozás indikációja és
                    követhető a beteg állapotának javulása</p>
            </li>
            <li>
                <h5>Vizsgálatok</h5>
                <p>A beteg kikérdezése, a panaszok jellege az első, majd
                    UH vizsgálat igazolhatja, hogy a láb vénái épek-e, van-e
                    billentyűelégtelenség, mélyvénás keringési zavar</p>
            </li>
            <li>
                <h5>Kezelési lehetőségek</h5>
                <p>Kezdeti állapotban, UH szerint még ép vénás
                    billentyűzet esetén preventív céllal I-es compressios gyógyharisnya viselése
                    javasolt nappal, sok állás, ülés alatt. Ha panaszos, több vénás keringést javító
                    gyógyszer választható a gyógyszertárban, recept nélkül. Visszérgyulladás
                    esetén ezek mellett helyileg jegelés, Lioton gél javasolt, ha a combra is terjed,
                    heparinos kezelés (LMWH) szükséges. Ha UH szerint a vénás billentyű már
                    elégtelen és a beteg panaszos, műtét végezhető.<br>
                    CEAP beosztás szerinti kezelési javaslatok:<br>
                    C0 – nincs látható eltérés, de van panasz, feszülő-láb érzés:
                    gyógyszeres és kompressziós kezelés javasolt, prevenciós, I-es kompressziós
                    gyógyharisnyával, renszeres mozgás,<br>
                    C1 – teleangiektáziák vagy retikuláris vénák: sclerotherapia javasolt
                    esztétikai indikációval,<br>
                    C2 – varikózus vénák: ha a fővéna ép, inkább konzervatív kezelés, ha
                    a fővéna elégtelen, műtét javasolt,<br>
                    C3 – ödéma: ha a fővéna ép, inkább konzervatív kezelés, ha a fővéna
                    elégtelen, műtét javasolt,<br>
                    C4 – bőrjelenségek (pigmentáció, lipodermatoszklerózis, atrophie
                    blanche, vénás ekcéma, stb.): igazolt vénás elégtelenség esetén műtét és tartós
                    kompressziós kezelés,<br>
                    C5 – előbbi bőrjelenségek és gyógyult fekély: igazolt vénás
                    elégtelenség esetén műtét és tartós kompressziós kezelés. A bőrelszíneződés
                    maradandó, a fekély kiújulásának megelőzése az elérhető cél,<br>
                    C6 – bőrjelenségek és aktív fekély: igazolt vénás elégtelenség esetén
                    műtét és tartós kompressziós kezelés. A bőrelszíneződés maradandó, a fekély
                    gyógyulása az elérhető cél.
                </p>
            </li>
            <li>
                <h5>Műtéti típusok</h5>
                <p>Két fő műtéti lehetőség áll rendelkezésre: a nyitott
                    vagy az u.e. endovénás beavatkozás. Mindkettő célja, hogy az elégtelen
                    felületes vénás rendszert kiiktassuk (teljes eltávolítással vagy belső zárással),
                    így lábon jelentkező vénás nyomás csökken, a tünetek szűnnek.<br>

                    <strong>Nyitott visszérműtét</strong> során rövid altatásban vagy gerinctáji
                    érzéstelenítésben a teljes beteg felületes vénás érszakaszt eltávolítjuk, a
                    lágyéki elégtelen vénás billentyűt elvarrjuk, a kitágult összes oldalágat
                    együlésben eltávolítjuk. Ehhez lágyékban és bokánál kis, kb 2 cm-es műtéti
                    metszés szükséges, az oldalágak kicsi, kb. 1-2mm-es szúrásokon keresztül
                    lezsnek eltávolítva. A műtét egynapos befekvéssel jár, varratszedés általában
                    egy hét múlva esedékes. A műtét után a lábon a beteg végig járásképes és
                    önellátó, de a kiterjedt vérömlenyek lassan, néhány hét alatt szívódnak fel,
                    addig fásli vagy gyógyharisnya viselése javasolt. Átlagosan két hét otthoni
                    tartózkodás után a beteg már dolgozhat, sportolás egy hónap után kezdhető. A
                    műtét OEP finanszírozott ellátásban elérhető.<br>

                    Másik műtéti csoport két részre osztható. Az egyik a <strong>lézeres és a
                        radiofrekvenciás visszérműtét</strong>, ahol helyi érzéstelenítés (u.n. tumescens
                    anaesthesia) mellett a fővénába egy tűszúráson át vezetjük fel az eszközt, és
                    termikus hatással az érintett vénát elzárjuk. A másik csoportnál érzéstelenítés
                    sem szükséges, ilyen a fővéna ragasztóval történő kezelése – egy tűszúrásból
                    végzett eljárás után kompressziós kezelés sem szükséges, a végtag gyorsan
                    terhelhető. Ezen eljárásokkal a fővéna lezárásra kerül, a lábon a korábbi vénás
                    terhelés megszűnik, a kanyargós oldalágak feszülése csökken. Ennek
                    következtében a látható visszerek nagy része néhány hónap alatt
                    visszahúzódik, a maradékot később injekciós kezeléssel (sclerotherápiával)
                    lehet kezelni.

                    <div class="w3-center">
                        <iframe width="420" height="315"
                                src="https://www.youtube.com/embed/4JYZTzi_DJ0">
                        <!-- autoplay: ?autoplay=1
                            loop: &loop=1
                            controls: controls=0 0-display player control, 1 dont
                        -->
                        </iframe>
                    </div>
                    <br>
                    Mindezen beavatkozások előnye a beteg számára a kisebb
                    megterhelés, minimálinvazív, nincs fájdalom, nincs kórházi befekvés, nincs
                    vágás, nincs műtét után vérömleny, másnaptól dolgozhat. A beavatkozás
                    magánellátás keretében elérhető, típustól függően jelentősebb költséggel
                    járhat.<br>
                    Két hónap után a nyitott és az endovénás műtétek eredményessége
                    megegyező.<br>
                    A felületes u.n. pókhálóvénákat injectiós kezeléssel, sclerotherapiaval
                    lehet – esztétikai indikációval – jó eredménnyel kezelni. Kialakulásuk hajlam
                    kérdése, így a később ismételt kezelés lehet szükséges.
                </p>
            </li>
            <li>
                <h5>Utókezelés, követés</h5>
                <p>Ha a beteg hajlamos a visszerességre és
                    munkája miatt sok ülés, állás nem elkerülhető, a kiújulás megelőzésére
                    prevenciós gyógyharisnya javasolt. Kiújulás esetén az oldalágak
                    sclerotherapiája végezhető</p>
            </li>
            <li class="w3-container">
                <h5>Hivatkozások</h5>
                <a href="https://vpmed.hu/szolgaltatasok/modern_visszermutetek/" target="_blank">Modern viszér műtétek</a><br>
            </li>
        </ul>
    </div>
</div>