<section class="ftco-section ftco-no-pt ftco-no-pb">
    <div class="container">

        <div class="row no-gutters mt-3 mb-3">
            <div class="col-md-12 card" style="background-image: url(/blog/images/cov-19.jpg); height: 400px">
            </div>
        </div>
        <header class="w3-container w3-center w3-padding-32">
            <h1>Tanács érbetegeknek, járvány idejére</h1>
        </header>

        <div>
            Mivel ezekben a hetekben az orvosi vizsgálatok lehetősége jelentősen csökkent, megnőtt a
            jelentősége a prevenciónak, a megelőzésnek. Így minden érbeteg számára maximálisan javasolt a
            rendszeres mozgás: még kijárási korlátozás mellett is engedélyezett az egészségügyi séta, a
            szabadtéri egyéni sportolás (futás, kerékpár). Lakáson belül a szobakerékpár, vagy az időseknek is
            javasolt napi rendszeres torna. Ez részben átmozgatja az izmokat, részben segít, hogy a sok
            otthonülés mellett ne legyen jelentős súlytöbblet. Vigyázni kell az étkezésre: részben a zsírosabb
            ételek kerülésére, részben az ételek mennyiségére. Utóbbi többlete több mozgással kompenzálható.
            Dohányzás tilos. Ha mód van, a vérnyomást gyakrabban kell mérni, cukorbetegeknek a tesztelés lehet
            szükséges – mivel a laborvizsgálat is korlátozott. Enyhébb járási panasz kezelése sajnos későbbre
            marad, de ha a végtag már este is panaszos, vagy seb alakul ki, sürgősségi ellátása indokolt az
            ügyeletes érsebészeten. Hasonlóan stroke tüneteivel (egyoldali végtaggyengeség, beszédzavar, látási
            tünet) sürgősségi kivizsgálás indokolt az ügyeletes neurológián.
        </div>
    </div>
</section>
